# Hoe vind je de juiste skilengte voor all-mountain skis voor beginners.

Ga voor een ski die ongeveer tot je kin komt, denk je snel beter te worden? Dan is een paar cm langer geen ramp! 

| Lengte (cm) | Lengte (feet/inches) | Suggested Ski Length (cm) |
|-------------|----------------------|---------------------------|
| < 152       | < 5'0"               | 135 - 145                 |
| 152 - 163   | 5'0" - 5'4"          | 145 - 155                 |
| 163 - 173   | 5'4" - 5'8"          | 155 - 165                 |
| 173 - 183   | 5'8" - 6'0"          | 165 - 175                 |
| 183 - 193   | 6'0" - 6'4"          | 175 - 185                 |
| > 193       | > 6'4"               | 185 - 195                 |

Het kiezen van de juiste lengte ski is na het kiezen van het juiste type ski waarschijnlijk de belangrijkste keuze die je gaat maken bij het kiezen van een ski. In dit artikel ga ik je de tips geven die je nodig hebt om zelf de juiste keuze te maken. 


![view of a ski area](/images/banner-3.jpeg)

## De basics

Laten we beginnen met een paar vuistregels. Hoe korter de ski is, des te makkelijker deze te sturen is. Een langere ski is lastiger te sturen, maar geeft meer stabiliteit. Dit komt omdat de langere ski meer staalkant in de sneeuw heeft zitten. Een extreem voorbeeld is bijvoorbeeld skiën op bigfoots, iedereen die dat gedaan heeft weet hoe makkelijk het draait en hoe extreem instabiel ze zijn. Het tegenovergestelde heb je met downhill race ski's, die liggen super stabiel in de sneeuw, ook op hoge snelheid, maar zijn voor de gemiddelde skiër bijna niet te draaien. 

Voor een beginnende skiër is het dus vaak verstandig een ski te nemen die niet te lang is. Hierdoor krijg je de bochten sneller onder de knie en dat versneld je leerproces in zijn geheel. Voor een all-mountain ski ben je opzoek naar een ski die ongeveer tot aan je kin komt. Kijk je al naar een meer freeride georiënteerde ski met veel rocker? Dan mag die al wat langer zijn (5-10 cm boven je kin, afhankelijk van hoeveel rocker) omdat door het rocker profiel effectief minder staalkant in de sneeuw zit. 

![view of a ski area](/images/banner-1.jpeg)

## Verwachte progressie

Ook is het goed om te bedenken hoe snel je denkt te gaan ontwikkelen in het skiën. Ben je 20 jaar, fit en pas een enkele keer geweest maar wil je nu 3 weken per jaar gaan. Of ben je gepensioneerd en net pas begonnen met skiën? In het eerste geval ga je waarschijnlijk sneller vooruitgang boeken dan het tweede. Het zou zonde zijn als je een ski koopt die dan al na een paar weken eigenlijk te makkelijk en instabiel skiet. Dit hangt natuurlijk af van welk model je pakt, maar ook de lengte telt hierin mee, zeker als je tussen twee maten twijfelt raad ik meestal aan om de langere te pakken als je denk redelijk vlot vooruitgang te boeken.

![view of a ski area](/images/banner-2.jpeg)

## Overdenk het niet

“Help, ik zit precies tussen de beschikbare lengtes in!” Geen paniek, bijna alle modellen van alle fabrikanten hebben zo veel verschillende lengtes dat je vaak maar een paar cm van je perfecte lengte af zit. Wil je serieus gaan skiën? Pak dan de langere. Wil je makkelijk overal kunnen komen op je vakantie? Pak dan de kortere ski. 

Heb je een heel extreme lichaamslengte dan gaat de regel “Skis ongeveer tot je kin” niet meer helemaal op, als je kleiner bent dan 160cm kan je best voor een ski gaan die wat groter is. Ben je langer dan 190cm dan is het misschien toch verstandig om een ski te nemen die een paar centimeter onder je kin komt.

De ervaring leert dat als je ongeveer de juiste lengte pakt het eigenlijk altijd wel goed zit. Veel mensen denken er ook weer te lang over na. Zelf ben ik 194cm lang, dus veel test-skis die ik test zijn eigenlijk niet de lengte die ik zou willen skien. Toch heb ik bijna altijd net zo veel plezier in het skien van deze skis, en plezier is voor 99% van ons toch het belangrijkste in het skien. 
